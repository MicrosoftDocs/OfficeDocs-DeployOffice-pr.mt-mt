---
title: Ħarsa ġenerali lejn il-kontrolli tal-privatezza għal Office 365 ProPlus
ms.author: danbrown
author: DHB-MSFT
manager: laurawi
audience: ITPro
ms.topic: conceptual
ms.service: o365-proplus-itpro
localization_priority: Priority
ms.collection:
- Ent_O365
- M365-modern-desktop
ms.custom:
- Ent_Office_ProPlus
- Ent_Office_Privacy
description: Jipprovdi lill-amministraturi ta’ Office b’ħarsa ġenerali lejn il-kontrolli tal-privatezza għal Office 365 ProPlus, inkluż dejta djanjostika u esperjenzi konnessi.
hideEdit: true
ms.openlocfilehash: a362a50b3d75e0792623745ef32fb93b4e458a41
ms.sourcegitcommit: 0fd23324ba1364fa1f8dd1578adf25946adde90f
ms.translationtype: HT
ms.contentlocale: mt-MT
ms.lasthandoff: 08/07/2019
ms.locfileid: "36238938"
---
# <a name="overview-of-privacy-controls-for-office-365-proplus"></a>Ħarsa ġenerali lejn il-kontrolli tal-privatezza għal Office 365 ProPlus

Microsoft hija kommessa li tipprovdik bl-informazzjoni u l-kontrolli li teħtieġ biex tagħmel l-għażliet dwar kif tinġabar u tintuża d-dejta tiegħek meta tkun qed tuża Office 365 ProPlus.

Mill-Version 1904 ta’ Office 365 ProPlus (li ħarġet f’Monthly Channel fid-29 ta’ April 2019), qed nipprovduk b’kontrolli ta’ privatezza ġodda, aġġornati u mtejba għall-oqsma li ġejjin:
- ***Dejta djanjostika*** li qed tinġabar u tintbagħat lil Microsoft dwar is-softwer tal-klijent ta’ Office li qed jintuża fuq kompjuters li jħaddmu Windows fl-organizzazzjoni tiegħek.
- ***Esperjenzi konnessi*** li jużaw funzjonalità bbażata fil-cloud biex tipprovdi karatteristiki mtejba ta’ Office għalik u l-utenti tiegħek.

Bħala parti minn dawn il-bidliet, hemm elementi tal-interface (UI) u settings tal-politika ġodda u aġġornati.

> [!IMPORTANT]
> - Dawn il-bidliet japplikaw għal Access, Excel, OneNote, Outlook, PowerPoint, Publisher u Word.
> - Dawn il-bidliet japplikaw ukoll għal dan li ġej:
>   - Verżjoni 16.28 jew aktar riċenti tal-applikazzjonijiet li ġejjin ta’ Office for Mac: Excel, Outlook, OneNote, PowerPoint u Word.
>   - Verżjoni 1904 jew aktar riċenti tal-verżjonijiet ta’ Project u Visio li jiġu b’xi pjanijiet ta’ abbonamenti, bħall-pjan ta’ Project Online Professional jew Visio Online Plan 2.
> - Il-kontrolli tal-privatezza li ħarġu fil-Verżjoni 1904 huma mistennija jkunu disponibbli f’Semi-Annual Channel (Immirat) f’Settembru 2019 u f’Semi-Annual Channel f’Jannar 2020.
> - Se nkunu qed nestendu dawn il-kontrolli tal-privatezza ġodda u mtejba lil klijenti addizzjonali ta’ Office, inkluż Teams u l-applikazzjonijiet mobbli tagħna. Se nipprovdu aktar informazzjoni dwar dawn il-bidliet fix-xhur li ġejjin. Se nkomplu nisimgħu l-feedback b’attenzjoni u nagħmlu titjib fil-klijenti u s-servizzi kollha ta’ Office 365.

## <a name="diagnostic-data-sent-from-office-365-proplus-to-microsoft"></a>Dejta djanjostika mibgħuta minn Office 365 ProPlus lil Microsoft

Dejta djanjostika tintuża biex iżżomm lil Office sigur u aġġornat, issib, tagħmel dijanjożi u tirranġa problemi kif ukoll ittejjeb il-prodotti. Din id-dejta ma tinkludix isem l-utent jew indirizz elettroniku, il-kontenut tal-fajls tal-utent, jew informazzjoni dwar applikazzjonijiet mhux relatati ma’ Office.

Din id-dejta djanjostika tinġabar u tintbagħat lil Microsoft dwar softwer tal-klijent ta’ Office li qed tintuża fuq kompjuters li jħaddmu Windows fl-organizzazzjoni tiegħek.

Hemm tliet livelli ta’ dejta djanjostika għas-softwer tal-klijent ta’ Office 365 ProPlus minn fejn tista’ tagħżel:

- **Meħtieġ** Id-dejta minima meħtieġa biex tgħin iżżomm lil Office sigur, aġġornat u jaħdem kif mistenni fuq it-tagħmir li huwa installat fuqu.

- **Fakultattiv** Dejta addizzjonali li tgħinna nagħmlu titjib fil-prodotti u tipprovdi informazzjoni mtejba li tgħinna nsibu, nagħmlu dijanjosi u nirranġaw il-problemi.

- **L-Ebda** Ebda dejta djanjostika dwar is-softwer tal-klijent ta’ Office li qed taħdem fuq it-tagħmir tal-klijent mhija miġbura u mibgħuta lilna. Madankollu, din l-għażla, sinifikament tillimita l-abilità tagħna li nsibu, nagħmlu dijanjożi u nirranġaw il-problemi li l-utenti tiegħek jistgħu jiltaqgħu magħhom meta jużaw Office.

Dejta djanjostika meħtieġa tista’ tinkludi, pereżempju, informazzjoni dwar il-verżjoni ta’ Office installata fuq it-tagħmir jew tinkludi informazzjoni li tindika li l-applikazzjonijiet ta’ Office qed jikkraxxjaw meta jippruvaw jiftħu d-dokumenti. Dejta djanjostika fakultattiva tista’ tinkludi informazzjoni dwar il-ħin li tieħu biex tissejvja dokument, li jista’ jindika problema speċifika tal-issejvjar fuq it-tagħmir tiegħek.

Jekk tagħżel li tibagħtilna dejta djanjostika faklutattiva, id-dejta djanjostika meħtieġa tkun inkluża wkoll.

Bħala amministratur tal-organizzazzjoni tiegħek, tkun tista’ tuża setting tal-politika biex tagħżel liema livell ta’ dejta djanjostika tintbagħat lilna. Dejta djanjostika fakultattiva se tintbagħat lil Microsoft sakemm ma tbiddilx is-setting. Il-forniment ta’ dejta djanjostika fakultattiva tippermetti aktar lit-tim tal-inġinerija ta’ Office f’Microsoft biex isibu, jagħmlu dijanjożi u jimmitigaw il-problemi biex inaqqsu l-impatti fuq l-organizzazzjoni tiegħek.

L-utenti tiegħek mhux se jkunu jistgħu jbiddlu l-livell tad-dejta djanjostika għat-tagħmir tagħhom jekk ikunu mdaħħla f’Office permez tal-kredenzjali tal-organizzazzjoni tagħhom, li xi drabi jirreferu għalih bħala kont tax-xogħol jew tal-iskola.

Din id-dejta djanjostika ma tinkludix l-ismijiet tal-utenti, l-indirizz elettroniċi tagħhom, jew il-kontenut tal-fajls ta’ Office tagħhom. Is-sistema tagħna toħloq ID unika li tassoċjaha mad-dejta dijanjostika tal-utent tiegħek. Meta nirċievu dejta dijanjostika li turi li waħda mill-applikazzjonijiet tagħna kkraxxjat 100 darba, din l-ID unika tippermettilna niddeterminaw jekk kienx hemm utent wieħed li kkraxxja 100 darba jew jekk kinux 100 utent differenti li kkraxxjaw darba. Aħna ma nużawx din l-ID unika biex nidentifikaw utent speċifiku.

Biex tara x’dejta djanjostika qed tintbagħat lil Microsoft, tista’ tuża l-Viżwalizzatur tad-Dejta Djanjostika, li tista’ tniżżel u tinstalla b’xejn minn Microsoft Store.
7 Għal aktar informazzjoni, ara dan li ġej:

- [Dejta djanjostika meħtieġa għal Office](required-diagnostic-data.md)
- [Dejta djanjostika fakultattiva għal Office](optional-diagnostic-data.md)
- [Uża s-settings tal-politika biex timmaniġġja l-kontrolli tal-privatezza għal Office 365 ProPlus](manage-privacy-controls.md)
- [Uża l-preferenzi biex timmaniġġja l-kontrolli tal-privatezza għal Office for Mac](mac-privacy-preferences.md)
- [L-użu tal-Viżwalizzatur tad-Dejta Djanjostika ma’ Office](https://support.office.com/article/cf761ce9-d805-4c60-a339-4e07f3182855)

## <a name="connected-experiences-for-office-365-proplus"></a>Esperjenzi konnessi għal Office 365 ProPlus

Office 365 ProPlus jikkonsisti minn applikazzjonijiet tas-softwer tal-klijenti u esperjenzi konnessi maħsuba biex jippermettulek toħloq, tikkomunika u tikkollabora b’mod aktar effettiv. Il-ħidma mal-oħrajn fuq dokumenti maħżuna fuq OneDrive for Business jew it-traduzzjoni tal-kontenut ta’ dokument Word f’lingwa differenti huma eżempji ta’ esperjenzi konnessi.

Aħna nifhmu li tista’ tagħżel liema tipi ta’ esperjenzi konnessi jkunu disponibbli għall-utenti tiegħek meta jkunu qed jaħdmu f’applikazzjonijiet ta’ Office. Bħala amministratur għall-organizzazzjoni tiegħek, inti jkollok settings tal-politika li jippermettulek tagħżel jekk tipprovdix it-tipi li ġejjin ta’ esperjenzi konnessa lill-utenti tiegħek:

- **Esperjenzi li janalizzaw il-kontenut tiegħek** Esperjenzi li jużaw il-kontenut tiegħek ta’ Office biex jipprovdulek rakkomandazzjonijiet ta’ disinn, suġġerimenti tal-editjar, insights tad-dejta u karatteristiċi simili. Pereżempju, PowerPoint Designer jew Editor f’Word.

- **Esperjenzi li jniżżlu kontenut online** Esperjenzi li jippermettulek tfittex u tniżżel kontenut online inkluż mudelli, stampi, mudelli 3D, vidjos u materjali ta’ referenza biex itejbu d-dokumenti tiegħek. Pereżempju, mudelli ta’ Office jew PowerPoint QuickStarter.

Pereżempju, tista’ tagħżel li tipprovdi lill-utenti tiegħek b’esperjenzi konnessi li jniżżlu kontenut online, imma mhumiex esperjenzi konnessi li janalizzaw il-kontenut. Jekk ma tikkonfigurax dawn is-settings tal-politiki, dawn l-esperjenzi konnessi jkunu disponibbli għall-utenti tiegħek.

Barra minn hekk, hemm setting ta’ politika li tippermettilek tiddiżattiva dawn l-esperjenzi konnessi kollha, u li jiddiżattiva wkoll esperjenzi konnessi oħra, bħall-koeditjar ta’ dokumenti u ħażna ta’ fajls online. Imma anke jekk tuża dan is-setting tal-politika biex titfi dawn l-esperjenzi konnessi kollha, ċerti funzjonalitajiet ta’ Office jibqgħu disponibbli, bħas-sinkronizzazzjoni tal-kaxxa tal-posta tiegħek f’Outlook, l-użu ta’ Teams jew Skype for Business, kif ukoll is-servizzi essenzjali deskritti hawn taħt.

Jekk tagħżel li ma tipprovdix lill-utenti tiegħek b’ċerti tipi ta’ esperjenzi konnessi, jew iż-żigarella jew il-kmand tal-menù għal dawk l-esperjenzi konnessi ma jibqgħux attivati jew l-utenti jirċievu messaġġ ta’ żball meta jipprovaw jużaw dawk l-esperjenzi konnessi.

L-utenti tiegħek ma jkunux jistgħu jagħżlu jekk jixegħlux jew jitfux dawn l-esperjenzi konnessi jekk ikunu mdaħħla f’Office bil-kredenzjali tal-organizzazzjoni tagħhom, li xi drabi jirreferu għalih bħala kont tax-xogħol jew tal-iskola.

Għal aktar informazzjoni, ara dan li ġej:

- [Esperjenzi konnessi f’Office](connected-experiences.md)
- [Uża s-settings tal-politika biex timmaniġġja l-kontrolli tal-privatezza għal Office 365 ProPlus](manage-privacy-controls.md)
- [Uża l-preferenzi biex timmaniġġja l-kontrolli tal-privatezza għal Office for Mac](mac-privacy-preferences.md)

## <a name="optional-connected-experiences-for-office-365-proplus"></a>Esperjenzi konnessi fakultattivi għal Office 365 ProPlus

Minbarra l-esperjenzi konnessi msemmija hawn fuq li huma inklużi ma’ Office 365 ProPlus, hemm esperjenzi konnessi fakultattivi li tista’ tagħżel li tippermetti lill-utenti tiegħek jaċċessaw bil-kont tal-organizzazzjoni tagħhom. Pereżempju, il-karatteristiki ta’ LinkedIn tal-Assistent għas-CV f’Word jew il-karatteristika tal-Mapep 3D f’Excel, li tuża Bing.

Dawn huma esperjenzi konnessi fakultattivi li mhumiex koperti mill-ftehim kummerċjali tal-organizzazzjoni tiegħek ma’ Microsoft iżda huma regolati minn termini u kundizzjonijiet separati. Esperjenzi konnessi fakultattivi offruti minn Microsoft direttament lill-utenti tiegħek huma regolati mill-[Ftehim tas-Servizzi ta’ Microsoft](https://www.microsoft.com/servicesagreement) minflok it-[Termini tas-Servizzi Online](https://www.microsoft.com/licensing/product-licensing/products).

Billi dawn l-esperjenzi konnessi huma regolati minn termini u kundizzjonijiet separati, inti timmaniġġjahom separatament mill-esperjenzi konnessi msemmija hawn fuq. Bħala amministratur għall-organizzazzjoni tiegħek, se tkun tista’ tuża setting tal-politika biex tagħżel jekk tagħmilx dawn l-esperjenzi konnessi fakultattivi disponibbli, bħala grupp, għall-utenti tiegħek. Jekk ma tikkonfigurax dan is-setting tal-politika, dawn l-esperjenzi konnessi fakultattivi jkunu disponibbli għall-utenti tiegħek.

Anke jekk tagħżel li tagħmel dawn l-esperjenzi konnessi fakultattivi disponibbli għall-utenti tiegħek, l-utenti tiegħek se jkollhom l-għażla li jitfu dawn l-esperjenzi konnessi fakultattivi bħala grupp billi jmlorru fil-[kaxxa tad-djalogu tas-settings tal-privatezza](https://support.office.com/article/3e7bc183-bf52-4fd0-8e6b-78978f7f121b). L-utenti tiegħek ikollhom din l-għażla biss jekk ikunu mdaħħla f’Office bil-kredenzjali tal-organizzazzjoni tagħhom (xi drabi imsejħa kont tax-xogħol jew tal-iskola), mhux jekk ikunu mdaħħla b’indirizz elettroniku personali.

Għal aktar informazzjoni, ara dan li ġej:

- [Ħarsa ġenerali lejn l-esperjenzi konnessi fakultattivi f’Office](optional-connected-experiences.md)
- [Uża s-settings tal-politika biex timmaniġġja l-kontrolli tal-privatezza għal Office 365 ProPlus](manage-privacy-controls.md)
- [Uża l-preferenzi biex timmaniġġja l-kontrolli tal-privatezza għal Office for Mac](mac-privacy-preferences.md)

## <a name="required-service-data-for-connected-experiences"></a>Dejta tas-servizz meħtieġa għal esperjenzi konnessi

Dejta tas-servizz meħtieġa hija dejta li tippermettilna nwasslu dawn l-esperjenzi konnessi bbażati fuq il-cloud u jgħinu jagħmlu dawn l-esperjenzi siguri u jaħdmu kif mistenni. Tliet tipi ta’ informazzjoni jagħmlu d-dejta tas-servizz meħtieġa.

- **Kontenut tal-klijent**, li huwa kontenut li toħloq permezz ta’ Office, bħal test ittajpjat f’dokument Word.
- **Dejta funzjonali**, li tinkludi l-informazzjoni meħtieġa permezz ta’ esperjenza konnessa biex twettaq il-kompitu tagħha, bħall-informazzjoni tal-konfigurazzjoni dwar l-applikazzjoni.
- **Dejta djanjostika tas-servizz**, li hija dejta meħtieġa biex iżżomm is-servizz sigur, aġġornat u taħdem kif mistenni. Billi din id-dejta hija strettament relatata mal-esperjenza konnessa, hija separata minn livelli ta’ dejta djanjostika meħtieġa jew fakultattiva.

Biex ngħinuk tifhem id-dejta tas-servizz meħtieġa, dan li ġej huwa eżempju ta’ xenarju li juża PowerPoint Designer, li huwa esperjenza konnessa li tista’ tuża meta toħloq slajds għal preżentazzjoni. PowerPoint Designer jgħinek ittejjeb is-slajds tiegħek billi awtomatikament jiġġenera ideat ta’ disinn minn fejn tagħżel. Waqt li tkun qed tpoġġi kontenut fuq slajd, Designer jaħdem fl-isfond biex iqabbel dak il-kontenut ma’ tqassim iddisinjat professjonalment.

Id-dejta tas-servizz meħtieġa li tintbagħat lil Microsoft biex tippermetti lil din l-esperjenza konnessa għalik tista’ tinkludi dan li ġej:

- *Kontenut tal-klijent*, bħal test jew stampi li żidt fuq is-slajd tiegħek.
- *Dejta funzjonali*, bħal fuq liema slajd qed taħdem u tqassim tagħha.
- *Dejta dijanjostiku tas-servizz*, bħal avvenimenti li jgħidulna jekk l-idea tad-dissin kenitx applikata tajjeb fuq is-slajd tiegħek u li t-telefonati tas-servizz kienu qed jaħdmu sew.

Jekk tagħżel li ma tipprovdix lill-utenti tiegħek bil-kategorija ta’ esperjenzi konnessi li jinkludu PowerPoint Designer, il-karatteristika tintefa u ebda minn din id-dejta tas-servizz meħtieġa ma tintbagħat lilna.

Għal aktar informazzjoni, ara[Dejta tas-servizz meħtieġa għal Office](required-service-data.md).

## <a name="essential-services-for-office-365-proplus"></a>Servizzi essenzjali għal Office 365 ProPlus

Hemm ukoll sett ta’ servizzi li huma essenzjali għall-iffunzjonar ta’ Office 365 ProPlus u ma jistgħux jiġu diżattivati. Pereżempju, is-servizz ta’ liċenzjar li jikkonferma li inti lliċenzjat kif xieraq biex tuża Office 365 ProPlus. Id-dejta tas-servizz meħtieġa dwar dawn is-servizzi hija miġbura u mibgħuta lil Microsoft, irrispettivament minn kull setting tal-politika ieħor li għandek ikkonfigurat.

Għal aktar informazzjoni, ara[Servizzi essenzjali għal Office](essential-services.md).

## <a name="related-topics"></a>Suġġetti relatati
- [Il-Privatezza f’Microsoft](https://privacy.microsoft.com/)
- [Il-Privatezza ta’ Windows](https://docs.microsoft.com/windows/privacy/)
